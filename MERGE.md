vaihtoehtoinen tehtävä: 
Referaatti Kenny Heinosen kandidaattityöstä Ohjelmistoala ja ryhmätyöskentely

Kandityö käsittelee ohjelmistojen kehitystä ryhmässä työskentelyn näkökulmasta. Kirjoittajan mukaan yksittäisen henkilön on hankala tuottaa ohjelmistoa yksin,ja projektit on tapana tehdä ryhmätyönä. 
Kandityö koostuu kolmesta pääluvusta. Niistä ensimmäinen käsittelee ketteriä menetelmiä ja ryhmätyöskentelyä. Toinen käsittelee persoonallisuuden vaikutusta ohjelmistokehitykseen ja kolmas ryhmätyötaitojen parantamista. 
Kirjoittaja toteaa, että ryhmätyö on tärkeä osa ohjelmistokehitystä – erityisesti näin on kirjoittajan mukaan ketterissä menetelmissä. 
Yhteenvetona kirjoittaja toteaa, että menestyksekäs ryhmätyö riippuu lopulta ryhmän jäsenistä ja heidän persoonallisuuksistaan. Eräinä ryhmätyöskentelyä palvelevina luonteenpiirteinä kirjoittaja mainitsee avoimuuden ja halun auttaa muita. 
Huonoina piirteinä taas mainitaan mm. itsepäisyys ja kielteinen asenne yhteistyöhön. 
Loppukaneettina kirjoittaja toteaa, että myös opetuksessa tulisi korostaa ryhmätyötaitojen opettelua, jotta opiskelijat kykenevät työskentelemään tehokkaina ryhmän jäseninä myös työelämässä. 

